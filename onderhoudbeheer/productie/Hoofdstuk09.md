# Hoofdstuk 9 Acceptatietest 

---
## 9.1 Algemeen
---

De acceptatietest is onderdeel van B1-K3 (Het opleveren van de applicatie).
De acceptatietest vindt normaalgesproken plaats nadat door het ontwikkelteam alle onderdelen zijn geprogrammeerd (volgens het functioneel/technisch ontwerp) en voordat de applicatie ook echt door gebruikers op hun eigen werkplek wordt gebruikt.

- Het doel van de acceptatietest is vast te stellen of de software voldoet aan de wensen en eisen van de opdrachtgever.

- De acceptatietest doe je door de applicatie systematisch te testen en te beoordelen.

- Het resultaat van een acceptatietest is dat de gebruikers akkoord gaan met de software zoals die op dat moment werkt.

- Een conclusie zou kunnen zijn dat de eisen aan de applicatie gewijzigd zijn en dat daardoor de applicatie niet akkoord wordt bevonden. Ook kan het zijn dat er nieuwe functionaliteiten nog moeten worden toegevoegd voordat het echt in productie gaat.

In beide gevallen volgt een zogenaamde change request (veranderingsverzoek van de gewenste functionaliteit). De aanpassingen en uitbreidingen zullen dan voor inproductiename moeten worden doorgevoerd en opnieuw een acceptatietest moeten ondergaan.

- Gevonden onvolkomenheden (fouten/bugs) moeten sowieso worden aangepast.

- Zo kan het zijn dat pas na 1 of meerdere iteraties de applicatie door de gebruiker (=klant) akkoord wordt bevonden (=geaccepteerd).


---
## 9.2 De acceptatietest 
---

De volledige acceptatietest bestaat uit de volgende onderdelen:

- Opstellen van een acceptatie testplan 
- Inrichten van een testomgeving inclusief testdata 
- Maken van testcases (PVB)
- Uitvoeren en begeleiden van de acceptatietest (PVB)
- Resultaten van de test rapporteren (PVB)

---
## 9.3 Testcases maken 
---

Een testcase is een gedetailleerde beschrijving van de stappen die moeten worden genomen tijdens het testen.
Het te verwachten resultaat moet zijn beschreven en van de testuitkomst moet worden vastgelegd of deze aan de verwachting voldoet.

Testcases maken kan vanuit de use cases die opgenomen zijn in het functioneel ontwerp (en een vertaling is van de wensen en eisen die geinventariseerd zijn in de Programma van eisen.)
