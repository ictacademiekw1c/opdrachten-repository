####[kleurcode]rgba(3,155,229,1)

# ICE - model #

# OPLOSSING

*Uitwerken van het basisidee tot een oplossing met behulp van feedback en prototyping.*

Een oplossing is een uitgewerkt idee. Deze stap is de weg om je basisidee via prototyping uit te werken tot een oplossing waar je tevreden over bent. Een prototype is een ander woord voor een eerste uitwerking van een idee op weg naar een oplossing. Je kunt op heel veel verschillende manieren een prototype maken. Het meest voor de hand liggende prototype is het verder uitschrijven van je idee. Daarnaast kan het zijn dat je letterlijk een model bouwt, een storyboard maakt, etc. etc.

## Power

![P.O.W.E.R.](https://elo.kw1c.nl/CMS/Studie/811%20ICT-Academie/811%20VakkenInhoud/%5BB.34%20RASP%5DRaspberry%20Pi%20Challenge/25187%20%C2%A0%20Applicatie-%20en%20mediaontwikkelaar/Periode%2009/Productie/04.%20Aanvullend/Images/Oplossing.Power.png)

**PLUSPUNTEN**
Wat vind je leuk aan het idee? Wat bevalt je? Wat vind je goed? Waarom zouden anderen het idee goed vinden? Waarom werk het? Wat zijn de pluspunten? Wat zijn de mogelijke pluspunten? Wat is er goed aan het idee? Waarom zou het gaan lukken? Waarom is dit idee origineel en innovatief? Waarom zal het zeker een succes worden? Waarom brengt dit idee je waar je wil komen? Hoe komt het dat het idee zo geniaal is? Welke mogelijkheden kunnen door dit idee worden gecreëerd? Voor welke mogelijke spin-offs kan dit idee zorgen? Welke toekomstige groei kan dit idee creëren?

**OPMERKINGEN**
Wat zijn de minpunten? Wat zijn de nadelen van het idee? Wat zijn de zwakke punten van het idee? Wat zijn de mogelijke zwakke punten? Waar heb je niet aan gedacht? Wat heb je over het hoofd gezien? Waarom zou het gaan mislukken? Waarom is het eigenlijk maar een waardeloos idee? Welke fouten kun je ontdekken? Waarom zullen anderen dit een idioot idee vinden? Wat verontrust je of waarover maak je je zorgen bij dit idee? Waarom wordt het één grote mislukking? In hoeverre is dit idee beperkend? Waarom gaat het niet lukken? Waarom zullen je concurrenten blij zijn als je dit idee gaat uitwerken?

**WONDERLIJKE DINGEN**
Wat is niet positief of negatief aan het idee, maar wel interessant? Waar doet het je aan denken? Is er iets dat je er aan kan toevoegen? Zit er iets in het idee verborgen dat je nog verder moet uitwerken of onder woorden moet brengen?
Wat zou je nog meer met het idee kunnen bereiken? Wat zit er nog meer in het idee waar we het nog niet over hebben gehad? Zijn er nog ideeën uit de stap Het Idee die
mooi zouden kunnen aansluiten bij dit idee, waardoor het nog beter kan worden? Waar zou het nog meer gebruikt of toegepast kunnen worden? Wie kunnen we nog meer in dit idee betrekken? Wanneer zou het nog meer zinvol kunnen
zijn?

Tip: zoals je ziet, is de nog meer-vraag erg belangrijk bij deze stap. Probeer er dan ook zoveel mogelijk te bedenken.

**EXCELLEREN**
Hoe kun je je idee verder versterken? Hoe kunnen we de (mogelijke) pluspunten, de sterke punten van het idee verder versterken zodat het nog beter wordt? Hoe kun je het zo aanpassen dat je de kans op succes verder vergroot? Hoe kun je de positieve kenmerken die je hebt genoemd verder uitbouwen? Hoe kun je ze nog verder benadrukken? Hoe kun je je hulpmiddelen nog beter inzetten? Is er iets snellers, groters, beters, langers, heters, kouders of pittigers dat je aan jouw idee kunt toevoegen? Hoe kun je het nog steviger, stabieler, goedkoper of duurzamer maken?

**REPAREREN**
Hoe kun je de fouten eruit halen? Hoe kun je ervoor zorgen dat je de bezwaren van anderen bestrijdt? Hoe kun je de nadelen van het idee nog meer verminderen? Hoe
kun je ervoor zorgen dat het waterdicht is? Hoe kun je het nog succesvoller maken? Op welke manieren kunnen we de bezwaren ondervangen? Wat kunnen we doen om de twijfels over het idee weg te nemen of te minimaliseren? Hoe kunnen we het idee veranderen zodat het optimaal bruikbaar is? Hoe kunnen we ervoor zorgen dat het idee gemakkelijker in te voeren is? Hoe kunnen we de weerstand tegen het idee wegnemen?

Bron: Tim Hurson (200B),Think Better

## Business Model Canvas

![Business Model Canvas](https://elo.kw1c.nl/CMS/Studie/811%20ICT-Academie/811%20VakkenInhoud/%5BB.34%20RASP%5DRaspberry%20Pi%20Challenge/25187%20%C2%A0%20Applicatie-%20en%20mediaontwikkelaar/Periode%2009/Productie/04.%20Aanvullend/Images/Business_Model_Canvas.png)

**1 KLANTENSEGMENTEN (CUSTOMER SEGMENTS)**
Welke specifieke klanten(groepen) wil je bedienen? Wat zijn de behoeften van deze klanten(groepen)? Richt je je op mannen of op vrouwen, op rijke pensionado's of middenklassers, het hele land of alleen jouw provincie? Denk aan opleiding, woonplaats, geloof en sociaal-economische achtergrond. Specificeer de wensen van de doelgroep.

**2 WAARDEPROPOSITIE (VALUE PROPOSITION)**
Welke onderscheidende waarde bied je? En welke toegevoegde waarde? Welke problemen help je oplossen? Dit kunnen zowel huidige als toekomstige behoeftes zijn. Waarom zouden je klanten zaken met jou moeten doen en niet met iemand anders? Waarin onderscheid je je van de concurrentie?

**3 KLANTENRELATIES (CUSTOMER RELATIONSHIPS)**
Hoe onderhoud je de contacten met de verschillende klantensegmenten? Op welke manier sta je in contact met jouw klanten? Welke manier is voor elk segment de juiste en meest rendabele?

**4 KANALEN (CHANNELS)**
Wat zijn de (verkoop)kanalen waarmee je in contact komt met jouw klanten? Hoe houd je de doelgroep op de hoogte van jouw aanbod? Op welke manier ervaren zij jouw waardepropositie het beste? Op welke manier kunnen zij je aanbod verkrijgen, in een winkel of online? Wat is jouw marketingen distributiestrategie?

**5 INKOMSTENSTROMEN (REVENUE STREAMS)**
Waar verdien je nu je geld mee? En in de toekomst? Hoe kun je aanvullende bronnen van inkomsten ontwikkelen? Hoeveel klanten en hoeveel omzet heb je nodig om winst te maken? Hoe verdien je aan klanten? Hoe bepaal je de prijsstelling?

**6 Hulpbronnen (KEY RESOURCES)**
Welke (fysieke, intellectuele en menselijke) hulpbronnen heb je nodig om je waardepropositie te creëren? Voor je distributie? Om de klantenrelaties te onderhouden? Om nieuwe klanten te krijgen?

**7 KERNACTIVITEITEN (KEY ACTIVITIES)**
Welke kernactiviteiten zijn essentieel om je waardepropositie te creëren of te versterken? Wat doe je om bestaande klanten te behouden? Wat doe je om nieuwe klanten te krijgen?

**8 PARTNERS (KEY PARTNERS)**
Welke samenwerkingen zijn belangrijk om succesvol te zijn, te kunnen groeien en concurrerend te kunnen zijn? Welke partnerships zijn essentieel om je aanbod te maken of te co-creëren? Welke partners heb je nog meer nodig om extra succesvol te zijn?

**9 KOSTENSTRUCTUUR (COST STRUCTURE)**
Welke kosten zijn essentieel om jouw business model te laten functioneren? Welke kosten zijn vast, welke zijn variabel? Welke bedrijfsmiddelen zijn kostbaar? Waar valt nog (schaaL)voordeel te behalen? Waar zijn besparingen mogelijk?

Bron: Alexander Osterwalder & Yves Peigneur
(2010), Business model generatie.



## Opdracht

Maak een document met daarin:

- een P.O.W.E.R. 
- Het ingevulde Business Canvas Model

Het document heeft een titel pagina, bevat een datum, de lijst van de teamleden en de prikkel.

## Link

[Video - De Oplossing](https://www.youtube.com/watch?v=WMmSUfgkaCE&index=10&list=PL2LuvtdBIWMqaTh75GBS8dBdCfk18J10T)