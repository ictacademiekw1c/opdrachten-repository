####[kleurcode]rgba(3,155,229,1)

# Teams #

## De negen groepsrollen van Belbin.

Inzicht in talenten van jezelf en je collega’s, en het optimaal inzetten ervan, is essentieel voor een succesvolle samenwerking! De Teamrollen van Belbin beschrijven het gedrag dat we kunnen herkennen wanneer wij samenwerken met anderen. En de daaraan gekoppelde talenten en onlosmakelijk verbonden valkuilen. Elke teamrol is eigenlijk een strategie in het omgaan met het werk en met collega’s. Anders gezegd: een favoriete samenwerkingsstijl die te zien is door met anderen samen te werken. Voor teams vormen de teamrollen hét instrument om de verschillende stijlen van samenwerken succesvol te combineren.
In een team kunnen we  negen rollen herkennen:
"*Bedrijfsman*", "*Brononderzoeker*", "*Plant*", "*Monitor*", "*Vormer*", "*Voorzitter*", "*Zorgdrager*", "*Groepswerker*" en de "*Specialist*".

Om te bepalen welke rol je het beste past kun je onderstaande groepsrollentest maken.

[Link](https://www.123test.nl/groepsrollentest) naar de groepsrollentest

------

**De Bedrijfsman** is de praktische figuur en organisator van het team. Nuchter, ordelijk en taakgericht als hij is, weet u zich verzekerd van een harde werker. Hij zet gemakkelijk plannen en ideeën om in uitvoerbare taken. De Bedrijfsman is soms wat al te praktisch en behoudend als het directe nut van iets nieuws niet meteen duidelijk is.

------

**De Brononderzoeker** is de vrolijke, extraverte netwerker van het team. Enthousiast, avontuurlijk en ruimdenkend en altijd op zoek naar nieuwe ideeën en interessante contacten. Hij is van nature goed in het leggen en onderhouden van contacten, maar ook wel eens snel verveeld en nonchalant als het nieuwe er af is.

------

**De Plant** is vaak de creatieveling binnen het team. De plant beschikt vaak over een grote verbeeldingskracht en een drang om origineel te willen zijn. De plant stelt zich vaak onafhankelijk op en heeft de neiging zaken op een wetenschappelijke manier te benaderen. Als innovator kan de plant een grote bijdrage leveren aan het team.

------

**De Monitor** is verstandig, bedachtzaam en kritisch. De analyticus van het team. Hij wil altijd weten hoe de vork in de steel zit en zal niet over één nacht ijs gaan. De Monitor kan lang wikken en wegen, maar zijn oordeel is zelden onjuist.

------

**De Vormer** is gedreven, gepassioneerd en wilskrachtig. Hij heeft een sterke drang om te presteren, zoekt de uitdaging en weet mensen in beweging te krijgen. Hij kan ook driftig reageren, snel geëmotioneerd en ongedurig zijn, en moet wel eens oppassen niet te veel over mensen heen te willen daveren.

------

**De Voorzitter** is de natuurlijke coördinator van het team, die de procedure aangeeft, bedoelingen verheldert en samenvat wat iedereen wil. Hij hoeft zelf niet bijzonder creatief of intelligent te zijn, maar heeft wel een neus voor het talent van anderen. De Voorzitter zet graag anderen aan het werk en kan van nature goed delegeren.

------

**De Zorgdrager** is vrij nauwgezet en houdt van duidelijke afspraken. De zorgdrager is daarentegen ook snel bezorgd en heeft een groot verantwoordelijkheidsgevoel. Dit maakt hem of haar enigszins tobberig. De zorgdrager heeft dan ook vaak de neiging de 'boel' te willen controleren. Hierdoor kan de zorgdrager op de anderen als een controlefreak overkomen terwijl hij of zij daar de beste bedoelingen bij heeft. De zorgdrager is belangrijk voor de voortgang al kan hij of zij soms de neiging hebben te veel volgens het boekje te willen werken.

------

**De Groepswerker** is zorgzaam, conflictvermijdend en gericht op harmonie. Hij of zij vindt het fijn om mensen te helpen. De groepswerker zal zich over het algemeen vrij mild opstellen en weet mensen diplomatiek te benaderen. Mensen zullen de groepswerker over het algemeen waarderen. Hij of zij heeft een luisterend oor en zorgt voor een goede sfeer binnen het team.

------

**De Specialist** is de stille eenling, die zich in een team eigenlijk niet thuis voelt. Hij weet vaak heel veel van heel weinig en kan een deskundige bijdrage leveren op een bijzonder gebied. Hij waagt zich niet gauw en niet graag buiten zijn specifi eke vakgebied.

### 

Een uitgebreidere beschrijving van de [de 9 teamrollen van Belbin](http://www.werkenmetteamrollen.nl/Werken-met-Teamrollen/De-9-teamrollen.asp#.W5GqTugzbIU) en hun kenmerken, gedijt bij, bijdrage aan het team en valkuilen staan hier vermeld.