# Opleveren en afronding project

## Inleiding

Hier zal beknopt weergegeven worden hoe het project opgeleverd moet worden. De oplevering bij de klant/opdrachtgever zal plaats vinden op dinsdag 25 of woensdag 26 juni 2019. Tijdens de oplevering zullen alle documenten ingeleverd moeten zijn via de groepstaken. Verder zal alle code aanwezig moeten zijn in de Git van Azure DevOps. Tot slot zullen jullie individueel nog een peerranking moeten invullen 

## Documenten
Alle documentatie zal ingeleverd worden in de groepstaken. Ieder onderdeel zichtbaar in de groepstaken zal ingeleverd moeten worden. Documenten die niet in de groepstaken passen kan je uploaden in het portfolio van een van de groepsleden. Bespreek dit met een van de docenten, zodat zij hier van op de hoogte zijn. Upload de documentatie zodra deze af is. Uiterlijk voor aanvang van het klantgesprek.

## Klant/opdrachtgever
Aan de klant/opdrachtgever zullen jullie de applicatie presenteren tijdens een klantgesprek. Op welke wijze jullie dit doen, bepalen jullie zelf. Belangrijk is in ieder geval dat de klant een werkende applicatie ziet en de instructies krijgt over hoe de applicatie geïnstalleerd moet worden. De klant zal zich niet druk maken over hoe de applicatie technisch werkt.

## Docenten
Aansluitend aan het klantgesprek zullen jullie nog spreken met een van de docenten. Zij zullen ingaan op het technische deel, documentatie en verloop van het project.

## Peerranking
Voor het klantgesprek dienen jullie jezelf en elkaar te beoordelen op een aantal punten. Dit doen we met behulp van peerranking. Eén iemand van het groepje download het peerranking-formulier en vult het tabblad 'groepsgegevens' in. Deze persoon zorgt ervoor dat ieder groepslid nu een kopie krijgt van dit formulier. Ieder groepslid vult zijn eigen tabblad in waarop hij/zij zichzelf en de andere groepsleden beoordeeld. Het ingevulde formulier levert iedereen voor zichzelf via het inleverpunt in de studieroute van het project. Welk peerranking-formulier wordt gebruikt, wordt bepaald door de groepsgrootte:

[Peerranking voor groepen van 3](https://elo.kw1c.nl/CMS/Studie/811%20ICT-Academie/811%20VakkenInhoud/%5BB.17%20MUL%5D%20Multidisciplinair%20project/25187%20%C2%A0%20Applicatie-%20en%20mediaontwikkelaar/Periode%2008/Projecten/Peerranking%203%20in%20een%20groep.xlsx)

[Peerranking voor groepen van 4](https://elo.kw1c.nl/CMS/Studie/811%20ICT-Academie/811%20VakkenInhoud/%5BB.17%20MUL%5D%20Multidisciplinair%20project/25187%20%C2%A0%20Applicatie-%20en%20mediaontwikkelaar/Periode%2008/Projecten/Peerranking%204%20in%20een%20groep.xlsx)

[Peerranking voor groepen van 5](https://elo.kw1c.nl/CMS/Studie/811%20ICT-Academie/811%20VakkenInhoud/%5BB.17%20MUL%5D%20Multidisciplinair%20project/25187%20%C2%A0%20Applicatie-%20en%20mediaontwikkelaar/Periode%2008/Projecten/Peerranking%205%20in%20een%20groep.xlsx)											


