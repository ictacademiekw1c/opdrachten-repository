# 0. Project 2de jaars AO semester 2

## 0.1 Inleiding

Dit project start 13 juni 2019. In ruim 2 weken tijd zal er in groepsverband gewerkt worden aan het project 'Vestingloop'.
In dit project zullen de examenonderdelen B1-K1, B1-K2 en B1-K3 (zie de pagina's onder "Lessen") moeten worden uitgevoerd. 

``De uiterlijke opleverdatum is woensdag 26 juni; ook alle producten daarvoor moeten voor deze datum opgeleverd zijn (documenten op N@tschool en code in de git repository van Azure DevOps). Maak voor jezelf een realistische planning en volg deze ook op. Ook je planning en voortgang wordt gemonitord via Azure DevOps en beoordeeld.``

## 0.2 Voorbereiding

Iedere leerling zal een Azure DevOps pagina moeten aanmaken en deze moeten delen met een van de docenten: dhr. Saebu, dhr. Bijnen, dhr. Linsen of dhr. van Meer.

## 0.3 Oplevering en beoordelings criteria

- Ieder onderdeel bevat een aantal opdrachten en op te leveren producten.
- Code zal per onderdeel moeten worden opgeleverd via Azure DevOps.
- Word-documenten en/of andere Office 365 of Visio bestanden zullen in de eigen portfolio moeten worden opgeleverd in de map die gekoppeld is aan de de studieroute waarin dit project portaal is toegevoegd. 
- De planning zal aanwezig moeten zijn in het document 'Project plan', maar ook in het Azure DevOps project 'Vestingloop' in de vorm van 1 sprint en gedetailleerde Backlog-items, die weer onderverdeeld zijn in taken.
- Per dag zal het groepje verantwoording moeten afleggen op zijn planning en voortgang. 

``Het uiteindelijke project zal één cijfer opleveren en op het rapport verschijnen.``

## 0.4 De context 

In dit project wordt een simulatie gedaan van een bedrijfssituatie. In deze bedrijfssituatie zijn jullie de junior applicatie programmeurs en zijn jullie in dienst van een IT-bedrijf.
Jullie directeur of projectmanager heeft een opdracht gekregen van een bedrijf (de klant) en jullie spelen een belangrijke rol in de verschillende fases van het IT project.
De opdrachten worden in de vervolgpagina's uitgelegd en jullie zullen ze allemaal de komende weken moeten uitvoeren.

Een bedrijfssituatie zoals hierin wordt beschreven zal ook de wijze zijn waarop je volgend jaar examen gaat doen.
Dit project moet je dus zeker niet gaan zien als onbelangrijke opvuller van het tweede jaar, echter is het een eerste voorbereiding op het aanstaande examen en is het voor de docenten een eerste meetpunt of jullie nu al goed op weg zijn en de beroepshouding hebben van een junior applicatieontwikkelaar.

## 0.5 De concrete bedrijfssituatie

- De __klant__: De organisatie achter het evenement de [Vestingloop](http://vestingloop.nl) en de hoofdsponsor die ook de kosten van dit IT-project zullen gaan bekostigen is [Brand Loyalty](https://www.brandloyalty-int.com/nl-NL/home/).
  De project manager die ook werkzaam is bij BrandLoyalty en ook de coordinator is van de Vestingloop. 

- Waar jullie werken als junior programmeur: 'New Kids From The Blockchain' (NKftBC) een __startup bedrijf__ dat gevestigd is in de binnenstad van 's-Hertogenbosch.

- De vakdocenten zullen in dit project de rol spelen van de klant of de contactpersoon bij de klant en/of jullie eigen projectmanager binnen het IT bedrijf waar jullie werken. 

## 0.6 Beoordelingsmatrix project


| B1-K1 | Onderdeel| Cijfer/Afteken|
|-------|----------|---------------|
|A. |Programma van Eisen|       |	
|A1.|Goedkeuring PvE||
|B. |Projectplan	||
|B1.|Goedkeuring projectplan||	
|C. |Functioneel ontwerp||	
|C1.| Goedkeuring FO||	
|D. |Technisch ontwerp||
|D1.|Goedkeuring TO||	
|E. |Configuratie overzicht||	

| B1-K2 | Onderdeel| Cijfer/Afteken|
|-------|----------|---------------|
|A. |Inrichting Azure DevOps||	
|B. |Database (/documentatie)||
|C. |Applicatie (+/documentatie)||
|C1.|(Bonus) Unit Test||	
|D. |Testplan||
|E. |Testlog||	
|F. |Document versiebeheer||	

| B1-K3 | Onderdeel| Cijfer/Afteken|
|-------|----------|---------------|
|A. |Testplan||
|B. |Test Rapport||
|C. |Evaluatie||
																		


