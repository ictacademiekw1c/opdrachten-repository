# Algemene informatie

## Doelstelling
Bij dit vak leer je om een website te bouwen met behulp van HTML(5) & CSS(3). Tegenwoordig zijn er allerlei softwarepakketten waarmee je door slepen en klikken een website kunt maken. Het is echter belangrijk om de onderliggende techniek te begrijpen. Vandaar dat we bij dit vak terug gaan naar de basis en door middel van coderen de website opbouwen. 

## Voorkennis
Deze studieroute is bedoeld voor 1e-jaars leerlingen niveau 4 van de ICT-Academie. Er is geen specifieke voorkennis nodig om deze studieroute uit te kunnen voeren. Deze studieroute is opgesteld om gebruikt te worden bij de lessen HTML & CSS. Bij deze lessen wordt gebruik gemaakt van onder andere het opdrachtenportaal en w3schools.com. Tevens wordt in de lessen aanvullende uitleg gegeven door de docenten. Deze studieroute is niet bedoeld om zelfstandig door te kunnen werken.

## Editor
Voor de lessen HTML & CSS heb je speciale software nodig, namelijk een [editor](http://en.wikipedia.org/wiki/List_of_HTML_editors). Een editor is een programma waarin je de code voor de website schrijft.

Er zijn veel verschillende editors beschikbaar. Meestal wordt een onderscheid gemaakt tussen tekst- en zogenaamde WYSIWYG- (What You See Is What You Get) editors. Deze laatste editors zijn uitgebreide programma's waarbij je websites door middel van slepen en klikken opbouwt. De onderliggende code wordt dan automatisch door de software gegenereerd.

Voorbeelden van dit soort editors voor het maken van websites zijn: Adobe Dreamweaver, of Microsoft Expression Web. Bij de lessen mag je **geen** gebruik maken van zo'n WYSIWYG-editor. Tijdens deze lessen gaan we gebruik maken van de editor Brackets.
Klik op onderstaande afbeelding om het programma te downloaden.

[<img src="https://elo.kw1c.nl/CMS/Studie/811%20ICT-Academie/811%20VakkenInhoud/%5BB.14%20HTM%5D%20HTMLCSS/Productie/02.%20Opdrachten/Algemeen/Brackets.png">](http://brackets.io/)

## Opleveren opdrachten
Het huiswerk wordt iedere les op het bord geschreven. Neem dit over in je agenda! De opdrachten worden beoordeeld met een waardering van 0, 1 of 2.

<table><thead>
<tr>
<th></th>
<th align="left">Redenatie</th>
</tr>
</thead><tbody>
<tr>
<td>0</td>
<td align="left">Niet ingeleverd.    <br>Opdracht onvoldoende uitgevoerd</td>
</tr>
<tr>
<td>1</td>
<td align="left">Te laat ingeleverd, maar wel goed uitgewerkt.<br>Opdracht matig uitgevoerd en opdracht op tijd ingeleverd.</td>
</tr>
<tr>
<td>2</td>
<td align="left">Opdracht goed en op tijd ingeleverd.</td>
</tr>
</tbody></table>


Als je te laat bent met opleveren dan krijg je dus niet de volledige waardering waardoor het eindcijfer lager uit zal vallen.

Als je klaar bent met de opdrachten en de docent heeft het volgende onderwerp nog niet behandeld, dan overleg je met de docent wat je kunt gaan doen.

## Algemene beoordelingscriteria

Bij het opleveren van de opdrachten dient de geschreven programmacode altijd aan onderstaande beoordelingscriteria te voldoen.
*	De opdracht is op tijd ingeleverd op N@tschool in het portfolio.
*	De opdracht wordt ingeleverd zoals in de opdracht vermeld staat.

Voor opdrachten vanaf hoofdstuk 3 gelden de volgende aanvullende beoordelingscriteria:

*	Ieder bestand is voorzien van een module header.
*	De programmacode is voorzien van waardevol en voldoende commentaar.
*	De programmacode is overzichtelijk opgebouwd door onder andere gebruik te maken van tabs en enters.
*	De CSS-code is geschreven in een extern CSS-bestand.
*   Het element head bevat minstens het element meta en title.
*   Het element meta bevat minimaal de attributen description, keywords en charset.
*   ID's en classes worden benoemd volgens de camelCase methode. Starten met een kleine letter met het eventuele woord dat daar op volgt startend met een hoofdletter.
*   Lege elementen worden <strong>niet</strong> afgesloten met een "/"-teken.

## Quizzen

Als we een aantal hoofdstukken behandeld hebben, dan zal er een quiz plaats vinden. Deze quiz maak je alleen en tijdens de les. Het resultaat van deze quiz telt mee voor je huiswerkcijfer. Op basis van het aantal goed antwoorden wordt het aantal punten berekend:

<table><thead>
<tr>
<th></th>
<th align="left">Redenatie</th>
</tr>
</thead><tbody>
<tr>
<td>0</td>
<td align="left">Minder dan 55% goed</td>
</tr>
<tr>
<td>1</td>
<td align="left">55% tot 80% goed</td>
</tr>
<tr>
<td>2</td>
<td align="left">80% of meer goed</td>
</tr>
</tbody></table>


## Periodecijfer

Gedurende deze periode behaal je in totaal 2 cijfers.
* Cijfer A: Opdrachten (huiswerk + quizzen)
* Cijfer B: Toets

Periodecijfer = (Cijfer A + (cijfer B * 3)) / 4